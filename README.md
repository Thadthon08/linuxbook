# Poonlap's Linux book
A book in Thai about an introduction to Linux

หนังสือภาษาไทยแนะนำการใช้งาน Linux ขั้นพื้นฐาน. ถึงแม้ว่าเนื้อไม่ได้อัปเดท(หยุดที่ปี ค.ศ.2005)แต่แก่นความรู้ในหนังสือยังคงใช้ได้อยู่และไม่ล้าสมัย.

# Download
- [PDF version](https://github.com/poonlap/linuxbook/blob/master/PDF/poonlap_linuxbook.pdf)
- [Source code (LaTeX)](https://github.com/poonlap/linuxbook/tree/recovery2005) เป็นไฟล์ที่ใช้เรียงพิมพ์หนังสือ ซึ่งไม่น่าจะ complie ได้ เอามาจากฮาร์กดิสก์ที่กู้ข้อมูลมา.

# เกี่ยวกับหนังสือ
เมื่อประมาณปี ค.ศ.2000 ผู้เขียนเริ่มมีความคิดอยากจะเขียนหนังสือดีๆสักเล่มเป็นภาษาไทยเกี่ยวกับลินุกซ์. ตั้งใจว่าจะใช้ลินุกซ์เขียนหนังสือซึ่งหมายความว่าต้องมีเครื่องมือต่างๆ เช่น editor โปรแกรมจัดหน้า. ในช่วงเวลานั้นเป็นช่วงคลุกคลีอยู่กับ [Thai Linux Working Group](https://linux.thai.net/) และเครื่องมือต่างๆเริ่มใช้ภาษาไทยได้แล้ว. จึงเลือกใช้ emacs และ LaTeX ในการพิมพ์จัดหน้า. เนื้อหาในหนังสือตั้งใจว่าต้องเขียนด้วยภาษาที่เป็นรูปแบบของตัวเอง ไม่ลอก ไม่แปล ถ้าจะแปลก็ต้องเรียบเรียง เขียนจากความเข้าใจของตัวเอง เขียนจากประสบการณ์ที่ใช้งานจริง. เหมือนการถ่ายทอดให้คนที่อยากจะเรียนแล้วไม่รู้จะเริ่มอย่างไร. เหมือนกับสมัยที่ผู้เขียนเรียนเรื่องพวกนี้ จากหนังสือดีๆหลายเล่ม เช่น [Unix Super text ของญี่ปุ่น](https://www.amazon.co.jp/%E6%96%B0The-UNIX-Super-Text-%E6%94%B9%E8%A8%82%E5%A2%97%E8%A3%9C%E7%89%88/dp/4774116823), [UNIX power tools](http://shop.oreilly.com/product/9780596003302.do) และอีกหลายๆเล่ม.


เมื่อกลับเมืองไทยเคยปี ค.ศ.2005 เคยคิดว่าจะพิมพ์จำหน่ายผ่านสำนักพิมพ์ เคยไปนำเสนอแต่ก็ไม่ได้รับการตอบรับ ได้คำตอบว่าประมาณว่าไม่ใช่หนังสือแนวที่ตลาดต้องการ. เป็นช่วงเวลาที่ทำอะไรหลายๆอย่าง จึงเลิกเขียนหนังสือไป. หากท่านใดสนใจนำไปเขียนต่อ, เผยแพร่ เชิญตามสบาย. ความรู้เป็นสิ่งที่ต้องแบ่งปันจึงจะเกิดประโยชน์สูงสุด.

# คุณช่วยอะไรได้
- ถ้าเห็นว่าหนังสือเล่มนี้เป็นประโยชน์ คุณอาจจะช่วยแชร์
- ถ้าคุณอยากจะเขียนหนังสือ เอาเนื้อหาไปต่อยอดได้เลย จะก็อปปี้ จะเอาไปทำอะไรก็ได้


